Matau, kad Visata buvo pradėta taip, kad pati kurtųsi ir tobulėtų evoliucijos būdu.
Nežinau kodėl visa tai yra ir kam to reikia, bet čia ne žmogaus menkam protui suprasti.
Aš esu Visatos dalelė, todėl tikriausiai mano gyvenimo prasmė yra prisidėti prie Visatos kūrimosi ir tobulėjimo.
Man yra priimtina ir artima ta idėja. Nematau nieko prasmingesnio ką galėčiau veikti.
O kaip aš galiu prisidėti? Turbūt darydamas tai ką moku ir ko Visatai trūksta.
Ko Visatai trūksta? Kokie yra jos netobulumai?
Didžiausias mano matomas Visatos netobulumas yra tas, kad joje gyvenančios būtybės turi kentėti, būti nelaimingomis.
Kaip aš galiu prisidėti kad tos būtybės turėtų daugiau laimės ir mažiau kančių?
Nematau kaip galėčiau prisidėti tiesiogiai, bent jau šiuo metu. Ir tai nėra būtina.
Bet galiu prisidėti savo darbu. Pvz, mano programą naudoja medicinos įstaigos JAV. Jos gydo žmones, vadinasi mažina kančių ir daugina laimės. Vadinasi ir aš prie to prisidedu per savo darbą.
Bet negaliu vien tik dirbti. Norint gerai dirbti, reikia turėti gerus įrankius. Mano įrankis yra mano protas. Vadinasi turiu prižiūrėti protą, o taipat ir kūną, kuris tą protą palaiko. Taipat turiu prižiūrėti emocijas, nes negaliu gerai dirbti kai pvz liūdna.
Kadangi pats esu Visatos dalelė, tai ir pats turiu stengtis būt laimingas. Ir ne vien per darbą. Turiu rasti įvairios veiklos, kuri daro mane laimingą, nesvarbu ar tai Visatai naudinga tiesiogiai. Jei esi nelaimingas, tai trūksta motyvacijos ką nors daryti, net ir suprantant visa tai kas čia rašoma.
Ateičiai dar norėčiau ir labiau tiesiogiai prisidėti prie kokių nors būtybių laimės. Šiuo metu nežinau ar to noriu ir ar galiu.

Būk ramus dėl ateities. Nemąstyk per daug apie problemas. Nerimas neleidžia džiaugtis gyvenimu, mėgstama veikla, ir būti kūrybiškam. Tada ir protas neranda sprendimų. Kai būsi ramus ir negalvosi apie ateitį ir visokias problemas, tada ateis kūrybiškumas, pasitenkinimas gyvenimu ir darbu, ir problemos spręsis. Dažnai truputį pasportuok, o tada atsisėsk ir ramiai pasvajok apie ką nors.
